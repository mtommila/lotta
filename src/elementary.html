<html>
<body>
<h1>Ullakon salaisuus -seikkailu</h1>
<p><strong>Lotan isoisoäidin pimeällä ullakolla on vanha matkalaukku, johon kukaan ei saa koskea. Kenen tuo matkalaukku on, ja mitä siellä on sisällä? Kiivetkää ullakolle Lotta-tytön kanssa, ja selvittäkää yhdessä Ullakon salaisuus lapsiryhmänne/luokkanne kanssa. Apureina teillä on nuoremmille lapsille tarkoitetuissa osioissa lisäksi ullakolla asuvat Harmonia-Hiiri ja Oodi-Orava. </strong></p>
<p><br /><br /></p>
<p>Lähtekää mukaan selvittämään, mikä Ullakon salaisuus on. Samalla tavoitteena on tutustua ja oppia asioita mm. Suomen historiasta, perinteistä ja kulttuurista erilaisten toiminnallisten tehtävien kautta, joita opettajat voivat yhdessä lasten kanssa tutkia, suunnitella ja toteuttaa kaikkia osallistaen.Tämän tehtävävinkkipaketin ideoinnin tavoitteena on ollut huomioida mahdollisimman paljon laaja-alaisen osaamisen eri osa-alueita. Paketista löytyy kolme eri osiota, joiden tehtävät on suunnattu eri ikäryhmille:</p>
<ol>
  <li>osio: päiväkoti</li>
  <li>osio: alakoulu</li>
  <li>osio: yläkoulu.</li>
</ol>
<p><strong>Alakoulun Ullakon salaisuus -seikkailu alkaa tästä:</strong></p>
<p>Ennen seikkailuun lähtöä jokainen voi luoda itselleen oman matkaoppaansa tai matkakaverinsa. Vain mielikuvitus on rajana, kuinka hahmot voidaan toteuttaa ja koristella. Hahmot voivat olla joko samat kuin materiaalipaketissa, tai sitten hahmoksi voi valita toisen tai keksiä vallan itse jonkun ihan muunlaisen.</p>
<ul>
  <li>piirtämällä</li>
</ul>
<ul>
  <li>maalaamalla (Hahmot voidaan leikata ja laminoida, jotta ne kestävät paremmin käyttöä.)</li>
</ul>
<ul>
  <li>askartelemalla (2- tai 3-ulotteisesti mm. savesta, pahvista, wc-rullista, luonnonmateriaaleista)</li>
</ul>
<ul>
  <li>ompelemalla (huovasta, kankaista, vanhoista sukista, sormikkaista ja lapasista)</li>
</ul>
<ul>
  <li>työstämällä puusta hahmon (vaneri + lehtisaha, lauta + saha, naulat, vasara + monimateriaalia koristeeksi)</li>
</ul>
<ul>
  <li>tutustukaa johonkin suunnitteluohjelmaan (esim. Tinkercad) ja toteuttakaa hahmot 3D-tulostuksena</li>
</ul>
<ul>
  <li>luokaa virtuaalinen hahmo, esim. sähköiseen portfolioon liitettäväksi</li>
</ul>
<p>Ennen projektin alkua/seikkailulle lähtöä voi olla hyvä pohtia omassa luokassa mm. seuraavanlaisia asioita:</p>
<ul>
  <li>Mieti, millaisen matkakaverin haluaisit ja tarvitsisit mukaasi tehtävien suorittamiseen? Miksi on hyvä, jos joku on mukana? Mitä turvallisuusasioita ja itsestään huolehtimisen taitoja olisi hyvä tietää ja osata? Mitä muuta ottaisit mukaasi, kun lähdet seikkailuun/ratkaisemaan tehtäviä? Mitä on otettava huomioon, ennen kuin pakkaa mitään mukaan? Tässä kohtaa keskustelua voi halutessaan laajentaa ylipäätään siihen, miten matkalle lähtöön pitää valmistautua.</li>
</ul>
<ul>
  <li>Onko matkakaverillasi kenties joitain erikoisosaamisia tai -taitoja? Entäpä sinulla? Mitä taitoja sinulla on? Mitä taidot oikeastaan tarkoittavat? Miksi tarvitsemme erilaisia taitoja? Onko meillä jokin taito heti kun synnymme? Entä ennen sitä? Voiko taidon menettää?</li>
</ul>
<ul>
  <li>Onko taitoja, joita haluaisit seikkailun/projektin aikana harjoitella?</li>
</ul>
<ul>
  <li>Voit myös nimetä matkakaverisi ja miettiä, kuinka olet häneen tutustunut, löytänyt vai löysikö hän sinut? Meillä jokaisella on oma tarinamme, historia. Mikä on sinun historiasi? Tee oma sukupuusi.</li>
</ul>
<p>Näitä kysymyksiä voitte käsitellä luokassa haluamallanne tavalla, esim. keskustelemalla, saduttamalla, piirtämällä, liikkumalla, musiikin/laulujen avulla, etsimällä tarvitsemaasi tietoa eri tietolähteistä</p>
<p>TÄHÄN JOTAIN ALKUTARINAA</p>
<p><strong>Lotta Svärdin kultainen hiihto- ja kävelymerkki</strong></p>
<p>Aivan kuten nykyisinkin, myös Lotta Svärd -järjestössä katsottiin, että hyvä fyysinen ja henkinen kunto paransivat ihmisten terveyttä ja elämänlaatua. Liikkumista kannustettiin eri tasoisin kuntomerkein. <br /> Isoilla lotilla oli oma hiihto- ja kävelymerkki, jonka sai omakseen suorittamalla tietyn haasteen. Paras oli kultainen kävelymerkki, josta roikkui kolme kultaista käpyä.</p>
<p><strong>Pohdinta-/Tehtävävinkkejä:</strong></p>
<ul>
  <li>Suunnitelkaa luokan yhteinen/ jokaisen oma kuntomerkki. Mitä suunnittelussa tulisi ottaa huomioon? Esimerkiksi miten ja mihin se voidaan kiinnittää, mistä materiaalista (huom! monimateriaalisuus ja kierrätysmateriaalien hyödyntäminen), millä välineillä ja millaisin työtavoin sitä voidaan työstää ja toteuttaa?</li>
</ul>
<ul>
  <li>Miten voit esimerkiksi tehdä näitä merkkejä?
    <ul>
      <li>piirtämällä tai maalaamalla (Merkit voidaan leikata ja laminoida, jotta ne kestävät paremmin käyttöä.)</li>
      <li>askartelemalla (2- tai 3-ulotteisesti mm. savesta, pahvista, wc-rullista, luonnonmateriaaleista esim. punomalla heiniä/oksia)</li>
      <li>ompelemalla (huovasta, kankaista)</li>
      <li>työstämällä merkin puusta tai pakottamalla metallista tai vaikka kokeilla 3D-tulostinta merkin luomiseen, ja harjoitella samalla esimerkiksi Tinkercad-ohjelman käyttöä merkin suunnittelussa.</li>
      <li>huom! monimateriaalisuus ja kierrätysmateriaalien hyödyntäminen</li>
    </ul>
  </li>
</ul>
<ul>
  <li>Miettikää yhdessä minkä liikuntataidon/-taitoja oppilaat haluaisivat opetella.</li>
</ul>
<p>Mistä liikuntamuodoista/liikuntasuorituksista merkin voisi saada? Esim.kuperkeikka, kärrynpyörä jne, sisä- tai ulkoliikuntaradan suorittaminen, sovitun mittaisen reitin käveleminen/juokseminen</p>
<ul>
  <li>Aseta itsellesi esim. 1-5 omaa liikuntatavoitetta.</li>
</ul>
<ul>
  <li>Pitäkää koulun muille luokille liikuntatuokio, jossa taitoa opetellaan tai tehkää heille liikuntarata sisälle tai ulos jne.</li>
</ul>
<ul>
  <li>Antakaa oppilaille “kotitehtäväksi” pitää kotona joku vastaavanlainen liikuntatuokio, josta sisarukset ja vanhemmat voivat ansaita omat kuntomerkkinsä. Oppilaat voivat koulussa askarrella merkit valmiiksi.</li>
</ul>
<ul>
  <li>Pitäkää koulun yhteinen ulkoilupäivä, jossa on erilaisia toimintapisteitä, joita suorittamalla voi ansaita oman kuntomerkin.</li>
</ul>
<ul>
  <li>Pitäkää eri teemoilla välituntimaratoneja (esim. sovittu kierros=yksi piste luokalle/henkilölle). Maratoneja voi pitää kävellen, juosten, hiihtäen, luistellen tms.</li>
</ul>
<ul>
  <li>Toimintaradan/tuokion voi pitää vaikka metsässä/koulun pihalla ja pohtia, mikä liikuntamuoto siellä olisi se, josta kuntomerkin saa (luontoparkkour, tasohyppelypeli).</li>
</ul>
<ul>
  <li>Haasta toinen luokka/koulu tms., tee haastevideo ja lähetä se muille (taukojumppavideo, tanssiesitys). Mitä sosiaalisia medioita/alustoja voisi käyttää videoiden toteuttamiseen myös etäopiskelun aikana? Miten näillä voisi samalla lisätä yhteisöllisyyttä etäopiskeluaikana? Mitä tietosuoja-asioita on huomioitava kuvia ja videoita julkaistaessa?</li>
</ul>
<ul>
  <li>Pitäkää vanhuksille liikuntatuokio tai tehkää liikuntahetkestä striimaus.</li>
</ul>
<p>Tehtäviin voi liittää/yhdistää mukaan lähiympäristöä, luontoretkiä. Tärkeintä on huomioida, että kaikki pääsevät osallistumaan ja tekemään yhdessä ja erikseen, isommassa ja pienemmässä ryhmässä omien taitojensa mukaan. Painopisteenä myös isojen ja pienten oppilaiden yhteistoiminta ja toisen auttaminen/opettaminen.</p>
<p><strong>Lasten ja nuorten talkoot</strong></p>
<p>Vuoden 1943 kotirintaman talkoomerkki (Turun museokeskuksen lisenssi cc by nd-4.0)</p>
<p>Nuorten Talkoot oli vapaaehtoista toimintaa lasten ja nuorten keskuudessa. Mm. <a href="https://fi.wikipedia.org/wiki/Lotta_Sv%C3%A4rd">Lotta Svärd</a> -järjestön pikkulottina toimi 40 000 tyttöä 8- ja 16-ikävuoden väliltä. Nuorten Talkoiden toiminta jakaantui talkootyöhön, keräilyyn ja säästötalkoisiin.</p>
<p><strong>Pohdinta-/Tehtävävinkkejä: </strong></p>
<ul>
  <li>Selvitä, mitä töitä kuului Nuorten Talkoiden toimintaan? a.) talkootyö, b.) keräily, c.) säästötalkoot</li>
</ul>
<ul>
  <li>Mitä tarkoittaa talkoot? Oletko sinä osallistunut joskus talkoisiin? Minkälaisia erilaisia talkootilanteita on olemassa/voisi olla?</li>
</ul>
<ul>
  <li>Keksikää joku talkoohenkinen työ tai toiminta, joka hyödyntäisi yhteisöä (Lastensairaalaan tms. pikkutäkkien ompelu/myssyjen neulominen vastasyntyneille, vanhainkoteihin ulkoilutäkkien tekeminen, helpon kasvomaskin ompelu, joulukorttien tekeminen ja lähettäminen vanhainkoteihin, roskien kerääminen koulun/taloyhtiön/vanhainkodin ympäristöstä)</li>
</ul>
<ul>
  <li>Miten talkootöissä voi huomioida kestävän kehityksen ja kierrätyksen? (Voitte käydä koulun pelit/välineet läpi, ja korjata tai huoltaa ne.)</li>
</ul>
<p><em>“Nuorten Talkoiden toimintatapa oli laadittu kilpailulliseksi niin, että joka vuosi kerättiin pisteitä eri tehtävistä, ja syksyisin ahkeruudesta sai kullatun, hopeoidun tai rautaisen talkoomerkin. ”Romumuurahaismerkin” sai keräämällä 20 ehjää pulloa, ”talkoomuurahaismerkin” jos keräsi tietyn määrän jätepuita tai </em><a href="https://fi.wikipedia.org/wiki/K%C3%A4py"><em>käpyjä</em></a><em> autettavalle perheelle.” </em>(<a href="https://fi.wikipedia.org/wiki/Nuorten_Talkoot">https://fi.wikipedia.org/wiki/Nuorten_Talkoot</a>.)</p>
<ul>
  <li>Suunnittele itse tai pienessä ryhmässä oma talkoomerkki. </li>
</ul>
<ul>
  <li>Mitä suunnittelussa tulisi ottaa huomioon? Esimerkiksi miten ja mihin se voidaan kiinnittää? Mistä materiaalista (huom! monimateriaalisuus ja kierrätysmateriaalien hyödyntäminen), millä välineillä ja millaisin työtavoin sitä voidaan työstää ja toteuttaa? </li>
</ul>
<ul>
  <li>Miten voit esimerkiksi tehdä näitä merkkejä?
    <ul>
      <li>piirtämällä tai maalaamalla esimerkiksi käyttämällä erilaisia piirustus- ja suunnitteluohjelmia</li>
      <li>ompelemalla (huovasta, kankaista tai nahasta)</li>
      <li>työstämällä merkin puusta tai pakottamalla metallista tai vaikka kokeilla 3D-tulostinta merkin luomiseen, ja harjoitella samalla esimerkiksi Tinkercad-ohjelman käyttöä merkin suunnittelussa.</li>
      <li>Voisiko tämä merkki olla virtuaalinen, ja voisiko niitä kerätä ja pitää näkyvillä jollakin alustalla tai ohjelmassa?</li>
    </ul>
  </li>
</ul>
<p>MUONITUS</p>
<p>“<em>Syksyllä 1938 puolustusministeriön sotatalousosastolla suunniteltiin sodanaikaista taloushuoltoa. Suunnittelutyön edetessä huomattiin, että riittävän leipämäärän toimittaminen kenttäarmeijalle olisi mahdotonta, mikäli suurten leipomoiden toiminta häiriintyisi esimerkiksi sähkökatkosten vuoksi. Leivän leivonnan turvaamiseksi pyysi puolustusministeriön sotatalousosasto apua Lottajärjestöltä. Lotat leipoivat leipää ylimääräisten kertausharjoitusten ja talvisodan ajan. Esimerkiksi koko talven 1939 lottapiirit leipoivat leipää yhteensä 81.000 kiloa, alussa jopa 103.000 kiloa päivässä. Tämä valtava leivontaurakka suoritettiin palkattomana lottatyönä. Puolustusvoimat korvasi leivän leivonnasta tulleet muut kustannukset.</em>” <a href="https://www.lottasvard.fi/lottagalleria/lottajarjeston-jaostot/#!/muonitusjaosto">Lottajärjestön jaostot - Lotta Svärd - Verkkomuseo lottasvard.fi</a></p>
<p>Pikkulotilla “<em>muonitusjaostossa työ käsitti ruoan valmistamista, pöydän kattamista ja tarjoilun alkeiden opastusta</em>”.<a href="https://www.lottasvard.fi/lottagalleria/lottajarjeston-jaostot/#!/pikkulotat">Lottajärjestön jaostot - Lotta Svärd - Verkkomuseo (lottasvard.fi)</a></p>
<p>Alkukerrontaa tarinaamme…</p>
<p><strong>Lottien näkkileipäresepti</strong></p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa yhdessä oppilaiden kanssa Miksi ruokaa syödään/Miksi ruoka on tärkeää?</li>
</ul>
<ul>
  <li>Pohdinnan apuna voi käyttää esim. lautasmallia, jonka avulla voidaan keskustella eri ruoka-aineista (esim. liha, kala, maitotuotteet, viljatuotteet yms)
    <ul>
      <li>Askartele oma lautasmalli esim. leikkaamalla kuvia lehdistä, piirtämällä itse, muovailemalla taikataikinasta (Taikataikinan ohje löytyy helposti netistä) jne</li>
    </ul>
  </li>
</ul>
<ul>
  <li>Mistä ruokaa saadaan? Tutustukaa eri ruoka-aineiden reitteihin esim. Ruuan reitti-sivuilta</li>
</ul>
<ul>
  <li><a href="https://www.ruokatieto.fi/ruokakasvatus/ruuan-reitti-ruokakasvatusta-alakouluille">https://www.ruokatieto.fi/ruokakasvatus/ruuan-reitti-ruokakasvatusta-alakouluille</a></li>
  <li>selvittäkää ruuan reitti ihmisen elimistössä (esim. Heurekan näyttelyiden avulla)</li>
  <li><a href="https://www.ruokatieto.fi/ruokakasvatus/ruokaketju-ruuan-matka-pellolta-poytaan/ravitsemus-ja-ruuan-valinta/ruuansulatus">Ruuansulatus | Ruokatieto Yhdistys</a></li>
  <li><a href="https://peda.net/lahti/koulut/karpanen/oppiaineet/biologia/ihminen/ruuansulatus">Ruuansulatus (peda.net)</a></li>
</ul>
<ul>
  <li>Mitä ruoka-aineita voi kasvattaa itse?
    <ul>
      <li>Seuratkaa jonkin helpon kasvin kasvua istuttamalla esim. härkäpapu/ohra</li>
      <li>Tehkää itse oma pieni kasvimaa (viilipurkkiin, pakasterasiaan tms).</li>
      <li>Kotona voi laittaa kaupasta ostetun ruukkusalaatin purkkiin kasvamaan.</li>
    </ul>
  </li>
</ul>
<ul>
  <li>Oletko itse laittanut ruokaa tai auttanut ruoanlaitossa tai leiponut jotakin? Mitä olet tehnyt? Kenen kanssa? Pohdintoja voit vaikka kuvittaa piirtämällä tai maalaamalla.</li>
</ul>
<ul>
  <li>Mikä resepti on? Mitä tietoa reseptistä löytyy? ( Esim. numeroita, kirjaimia, määriä, aikoja ja erilaisia ruuan käsittelytapoja) Mistä reseptejä löytää? Voiko reseptin tehdä itse? Voidaan pohtia tarpeen tullen myös mitä eroa on käsitteillä ruokaresepti ja lääkeresepti.</li>
</ul>
<ul>
  <li>Tutustutaan kotien ruokakulttuureihin esim. tuomalla kuvia/reseptejä kotien lempiruuista, kertomalla omia tai omien vanhempien ruokamuistoja jne.</li>
</ul>
<ul>
  <li>Mitä ruokailuvälineitä tarvitaan syömiseen? Miten pöytää katetaan? Mitä tarkoittaa pöydän kattaminen? Ruokailuvälineiden omat paikat kattauksessa.
    <ul>
      <li>Askarrelkaa omat ruokailualustat, joissa voi näkyä esim. ruokailuvälineiden paikat tai joitain ruokailua helpottavia kuvia. Alustat voi laminoida, jotta ne säilyy paremmin.</li>
      <li>Harjoitelkaa servettien taittelua. Mikä on servetti ja mikä sen tarkoitus on?</li>
    </ul>
  </li>
</ul>
<p><strong>Kenttäposti</strong></p>
<p><em>“Sotilaiden hyväksi tehty huoltotyö piti sisällään muun muassa pakettien ja tervehdysten lähettämistä, huoltotoimintaa sotasairaaloissa, viihdytystoimintaa sekä rintamamiesten puhdetöiden myyntiä.”</em><a href="https://www.lottasvard.fi/lottagalleria/lottajarjeston-jaostot/#!/kerays-ja-huoltojaosto">Lottajärjestön jaostot - Lotta Svärd - Verkkomuseo (lottasvard.fi)</a></p>
<p><em>“Sodan syttyessä esikunnat, huoltolaitokset ja kotijoukkojen monet toimintapisteet tarvitsivat toimistotyöhön tottunutta henkilöstöä, jolloin kanslialottien tarve kasvoi äkillisesti. Toimistotehtävien lisäksi kanslialottia tarvittiin sota-aikana kenttäpostissa ja kirjesensuurissa. </em></p>
<p><em>Toimisto- ja viestijaosto perustettiin sota-ajan tarpeisiin. Teknisillä aloilla tarvittiin paljon lottatyövoimaa, tavoitteena oli vapauttaa mahdollisimman paljon miehiä teknisistä tehtävistä rintamalle. Toimistolottia työskenteli sodan aikana muun muassa konekirjoittajina, toimistoapulaisina, kortistonhoitajina, kenttäpostitehtävissä ja kartanpiirtäjinä.</em></p>
<p><em>Viestilottien toiminimikkeitä oli muun muassa puhelunvälittäjä, radiolotta, kaukokirjoitinlotta ja salakirjoituslotta. Sotatoimialueella työskentelevät viestilotat oli yleensä sijoitettu varsinaisten viestijoukkojen viestipataljooniin.” </em><a href="https://www.lottasvard.fi/lottagalleria/lottajarjeston-jaostot/#!/toimistojaviesti">Lottajärjestön jaostot - Lotta Svärd - Verkkomuseo (lottasvard.fi)</a></p>
<p>Tähän alkutarinaa</p>
<p>Kirje Airi-lotalta mummolleen</p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa, selvittäkää yhdessä miksi kirjeitä kirjoitetaan? Oletko itse kirjoittanut taikka saanut kirjeen? Mitä/miksi asioita tarvitaan, jotta kirjeen voi kirjoittaa ja lähettää? Kuinka kirje pääsee perille? Mitä eroa on esim. kirjeellä ja postikortilla? Voitte tehdä jokainen oman kortin taikka kirjeen ja lähettää lapsiryhmän jokaisen kotiin yhden kortin/kirjeen. Onnistuiko?</li>
</ul>
<ul>
  <li>Kuinka muuten voisi viestin lähettää? Voiko viestin lähettää samaan paikkaan nopeammin kuin tavallisen postin kirjeen? Tehkää koe: Lähettäkää tervehdys samaan osoitteeseen kahdella eri tavalla ja vertailkaa saapumispäiviä/-aikoja.</li>
</ul>
<ul>
  <li><a href="https://www.lottamuseo.fi/jata-tervehdyksesi-lotille-ja-pikkulotille/">Jätä tervehdyksesi lotille ja pikkulotille - Lottamuseo</a></li>
</ul>
<ul>
  <li>Voiko posti kuljettaa muutakin kuin vain kirjeitä? Kuinka kauas voidaan postia lähettää? Minne haluaisit lähettää postia jos se olisi mahdollista? Mikä on kaukaisin paikka, josta itse olet saanut postia?</li>
</ul>
<ul>
  <li>Selvittäkää millä muulla tavalla viestejä on voinut ja voi nykyaikana lähettää ja vastaanottaa (esim. savumerkit, pulloposti, kirjekyyhkyt, sähkötys, tietokone jne.)</li>
</ul>
<ul>
  <li>Keksikää oma salakirjoitus.</li>
</ul>
<ul>
  <li>Askarrelkaa kortteja (esim. joulu/pääsiäinen) ja lähettäkää niillä tervehdyksiä lähialueen vanhainkoteihin vanhuksille tai lähipäiväkotiin.</li>
</ul>
<ul>
  <li>Askarrelkaa luokkaan postilaatikko ja toteuttakaa “Salainen ystävä”-projekti, jossa jokaiselle valitaan salainen ystävä, jolle esim. viikon tai kahden ajan kirjoitetaan kirjeitä/kortteja/tehdään mukavia tekoja. Luokan postilaatikko tyhjennetään säännöllisesti ja kirjeiden/korttien perusteella yritetään arvata salainen ystävä.</li>
</ul>
<ul>
  <li>Hankkikaa luokalle kirjeenvaihtoluokka toiselta paikkakunnalta.</li>
</ul>
<ul>
  <li><a href="https://www.postimuseo.fi/">Etusivu - Postimuseo</a></li>
</ul>
<p> </p>
<p><strong>Lupa osallistua teatteriharjoituksiin</strong></p>
<p> <em>“Pikkulotat kokoontuivat työiltoihin, joissa askartelun ja käsitöiden ohella luettiin ja laulettiin. Tytöt harjoittelivat ja esittivät omissa ja aikuisten iltamissa lauluja, näytelmiä ja runonlausuntaa.” </em>(Pikkulotan leikit, Perinneleikit ry &amp; Lottamuseo, 2017)</p>
<p>“...<em> pikkulotat järjestivät siirtoväen ja reserviläisten lapsille illanviettoja…”</em></p>
<p>(Pikkulotan leikit, Perinneleikit ry &amp; Lottamuseo, 2017)</p>
<p>Alkutarinaa</p>
<p><strong>Pohdinta-/Tehtävävinkkejä:</strong></p>
<ul>
  <li>Keskustelkaa ryhmässä ovatko oppilaat käyneet teatterissa? Mitä teatteri oikeastaan tarkoittaa? Minkälaisia erityyppisiä teatterimuotoja on olemassa? (esim. nukketeatteri, varjoteatteri, pöytäteatteri jne.)</li>
</ul>
<ul>
  <li>Oletko itse esiintynyt joskus jossakin?</li>
</ul>
<ul>
  <li>Suunnitelkaa ja toteuttakaa yhdessä/pienryhmissä joku esitys (nukketeatteri, sorminukketeatteri, näytelmä, video, animaatio tms.).
    <ul>
      <li>Pohtikaa yhdessä, mikä on käsikirjoitus. Tehkää itse oma (esim. saduttamalla) tai valitkaa joku tuttu satu, josta esityksen voi tehdä. Onko esityksessä puhetta vai esitetäänkö asiat liikkein, kuvien avulla tai musiikin/äänitehosteiden avulla?</li>
      <li>Mitä materiaaleja tarvitaan hahmojen valmistamiseen? (parittomat sormikkaat/lapaset, paperi, kartonki, pahvilaatikoiden materiaali, luonnonmateriaalit, muovailuvaha, savi, taikataikina jne) Vai näyttelettekö kenties itse?</li>
      <li>Missä esitys esitetään? Miten tehdään lavastukset erityyppisiin teatterimuotoihin? Voisiko esitys olla ulkona?</li>
      <li>Onko esityksessä musiikkia, äänitehosteita tms? Kuinka niitä saadaan? (kehosoittimilla, soittimilla, itsetehdyillä soittimilla, tietokoneella jne)</li>
      <li>Pohtikaa kenelle esityksen voisi esittää (esim. oman luokan kesken tai koulun muille luokille, lähialueen vanhainkodeille, lähipäiväkodeille/kouluille, vanhemmille, etänä videon tms. välityksellä).</li>
    </ul>
  </li>
</ul>
<ul>
  <li>Vierailkaa teatterissa. (esim. lähiseudun harrastajateatterit, lasten taidekerhot tms.)</li>
</ul>
<ul>
  <li><a href="https://mieli.fi/fi/kirjat/el%C3%A4inlasten-el%C3%A4m%C3%A4%C3%A4-mielenterveystaitoja-p%C3%B6yt%C3%A4teatterin-keinoin"><strong>Eläinlasten elämää - Mielenterveystaitoja pöytäteatterin keinoin | MIELI Suomen Mielenterveys ry</strong></a></li>
</ul>
<ul>
  <li><a href="https://www.teatterimuseo.fi/"><strong>Teatterimuseo</strong></a></li>
</ul>
<p><strong>Lotta merkki</strong></p>
<p><em>“Kuvio oli koko Lotta Svärd -järjestön tunnus. Tunnuksen suunnittelijaksi pyydettiin Akseli Gallen-Kallelaa (1865–1931), mutta lopullisen merkin suunnitteli taiteilija Eric Vasström (1887–1958). Vuonna 1921 keskusjohtokunta hyväksyi tunnuksen, jossa sinistä hakaristiä ja Lotta-Svärd -tekstiä reunustivat neljä heraldista ruusua. Vuonna 1921 keskusjohtokunta hyväksyi tunnuksen, jossa sinistä hakaristiä ja Lotta-Svärd -tekstiä reunustivat neljä heraldista ruusua.</em></p>
<p><em>Hakaristi on tuhansia vuosia vanha maailmanlaajuinen hyvän onnen symboli. Vanhimmat hakaristeillä koristetut esineet on valmistettu 6000–5000 eaa. Pohjois-Mesopotamian ja nykyisen Tšekin alueilla. Suomessa hakaristi esiintyi rautakauden esineistössä, keskiaikaisissa kirkoissa (esim. Turun Maarian kirkko) sekä 1900-luvun alun koristeaiheena. </em></p>
<p><em>Hakaristiä käytettiin Suomen puolustusvoimissa vuosina 1918–1945 lentokoneiden ja panssariajoneuvojen kansallistunnuksena.</em></p>
<p><em>Ruusu on heraldiikassa hyvin yleinen ja laajalle levinnyt symboli. Ruusu symboloi onnea ja rakkautta.” </em><a href="https://perinne.fi/lotta-svard-jarjesto/lisatietoa/lottamerkki/">Lottamerkki | Suojeluskunnat ja Lotta Svärd (perinne.fi)</a></p>
<p>Alku löpinää</p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa yhdessä miksi erilaisia merkkejä/symboleja käytetään? Mitä erilaisia merkkejä olet nähnyt, missä ja mitä ne ovat tarkoittaneet?</li>
</ul>
<ul>
  <li>Tarkoittaako käsitteet <em>merkki</em> ja <em>logo</em> samaa asiaa? Kumpaa nykyään enemmän käytetään?</li>
</ul>
<ul>
  <li>Etsikää erilaisia merkkejä/logoja (koulun sisältä, lähiympäristöstä, lehdistä, oppikirjoista, omista tavaroista jne.) ja pohtikaa niiden merkitystä. Vertailkaa, luokitelkaa, järjestelkää löytämiänne merkkejä/logoja eri perustein. Käyttäkää esim. pylväsdiagrammeja merkkien/logojen ominaisuuksien tarkastelussa.</li>
</ul>
<ul>
  <li>Miksi erilaiset ihmisryhmät (esim. urheiluseurat) haluavat itselleen oman merkin/logon?</li>
</ul>
<ul>
  <li>Minkälaisen merkin/logon haluaisitte omalle luokallenne?
    <ul>
      <li>Suunnitelkaa yhdessä/ryhmissä luokalle oma logo olemassa olevasta luokkatunnuksestanne (2B, 3C jne). Voisiko luokan tunnuksessa olla muutakin kuin pelkkä numero+kirjain (esim. joku eläinhahmo, geometrinen kuvio tms.) Perustelkaa valintaanne, miten se liittyy luokkaanne?</li>
      <li>Toteuttakaa logot esim. piirtämällä, muovailemalla, askartelemalla, ompelemalla, maalaamalla, käyttämällä erilaisia piirustus-/suunnitteluohjelmia. Muistakaa monimateriaali ja kierrätysmateriaalit!</li>
    </ul>
  </li>
</ul>
<ul>
  <li>Järjestäkää joku koko koulua koskeva tempaus tai monialainen oppimiskokonaisuus, jolle suunnitellaan oma logo. Logon suunnitteluun voi pitää suunnittelukilpailun.
    <ul>
      <li>Tempauksena voisi olla esim. Lukuprojekti, liikuntaprojekti, musiikki-/esiintymisprojekti jne.</li>
    </ul>
  </li>
</ul>
<ul>
  <li>Koulun vanhempainyhdistys voisi järjestää oppilaille logokilpailun, jossa heille suunnitellaan oma logo.</li>
</ul>
<ul>
  <li>Jos koulussa toimii vuosittain joku säännöllinen kerho/kerhoja, niille voisi logokilpailun avulla suunnitella omat logot.</li>
</ul>
<ul>
  <li>Suunnitelkaa/toteuttakaa koululle oma logo logokilpailun avulla.</li>
</ul>
<p><a href="https://www.designmuseum.fi/fi/muotoilun-tyokaluja-opetukseen/">Designmuseo Muotoilun työkaluja opetukseen (designmuseum.fi)</a></p>
<p>Loppulöpinät</p>
<p><mark>Hyviä nettilinkkejä:</mark></p>
<p><a href="https://www.museoliitto.fi/museo-opetus">Suomen museoliitto - Opetus</a></p>
<p><a href="https://opimuseossa.fi/opimuseossa/index.php?k=12378">https://opimuseossa.fi/opimuseossa/index.php?k=12378</a></p>
<p><a href="https://lastenkulttuuri.fi/materiaalit/verkkomateriaalit/">Lastenkulttuurin oppimateriaaleja verkossa - lastenkulttuuri.fi</a></p>
</body>
</html>
