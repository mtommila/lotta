<html>
<body>
<h1>Ullakon salaisuus</h1>
<p><strong>Lotan isoisoäidin pimeällä ullakolla on vanha matkalaukku, johon kukaan ei saa koskea. Kenen tuo matkalaukku on, ja mitä siellä on sisällä? Kiivetkää ullakolle Lotta-tytön kanssa, ja selvittäkää yhdessä Ullakon salaisuus luokkanne kanssa. </strong></p>
<p>Lähtekää mukaan selvittämään, mikä Ullakon salaisuus on. Samalla tavoitteena on tutustua ja oppia asioita mm. Suomen historiasta, perinteistä ja kulttuurista erilaisten toiminnallisten tehtävien kautta, joita opettajat voivat yhdessä oppilaiden kanssa tutkia, suunnitella ja toteuttaa kaikkia osallistaen.Tämän tehtävävinkkipaketin ideoinnin tavoitteena on ollut huomioida mahdollisimman paljon laaja-alaisen osaamisen eri osa-alueita.</p>
<p>Paketista löytyy kolme eri osiota, joiden tehtävät on suunnattu eri ikäryhmille:</p>
<ol>
  <li>osio: päiväkoti</li>
  <li>osio: alakoulu</li>
  <li>osio: yläkoulu.</li>
</ol>
<p>Yläkoululaisille tähän kuva lotasta puvussaan</p>
<p>“<em>Lottajärjestö oli naisten vapaaehtoinen, aseeton maanpuolustusjärjestö, joka toimi vuosina 1921-1944. Jäseniä järjestössä oli enimmillään noin 240 000, joista 8-17 -vuotiaita pikkulottia lähes 50 000.</em></p>
<p><em>Rauhan aikana yksi lottajärjestön tärkeimmistä tavoitteista oli tarjota koulutusta jäsenilleen. Koulutuksen avulla lottajärjestö onnistui luomaan organisaation, jolla oli toimintavalmiudet sota-ajan poikkeuksellisissa olosuhteissa. Sota-aikana lottien yhteiskuntavastuu näyttäytyi muun muassa heikompiosaisista huolehtimisena, sotapakolaisten matkan turvaamisena, vanhusten ja lasten auttamisena sekä sairaiden hoitamisena.</em></p>
<p><em>Lottajärjestö lakkautettiin syksyllä 1944 Moskovan välirauhansopimuksen nojalla. Järjestön lakkauttamisen jälkeen lotat jatkoivat huolto- ja avustustyötä Suomen Naisten Huoltosäätiön nimissä. Vuonna 2004 Suomen Naisten Huoltosäätiön nimi muutettiin Lotta Svärd Säätiöksi.” </em><a href="https://www.lottasvard.fi/">Etusivu - Lotta Svärd - Verkkomuseo (lottasvard.fi)</a></p>
<p> </p>
<p> </p>
<p><strong>Kultainen hiihto- ja kävelymerkki</strong></p>
<p>Aivan kuten nykyisinkin, myös Lotta Svärd -järjestössä katsottiin, että hyvä fyysinen ja henkinen kunto paransivat ihmisten terveyttä ja elämänlaatua. Liikkumista kannustettiin eri tasoisin kuntomerkein. <br /> Isoilla lotilla oli oma hiihto- ja kävelymerkki, jonka sai omakseen suorittamalla tietyn haasteen. Paras oli kultainen kävelymerkki, josta roikkui kolme kultaista käpyä. <br /><br /><strong>Pohdinta-/Tehtävävinkkejä:</strong></p>
<ul>
  <li>Suunnittele itse tai pienessä ryhmässä oma kuntomerkki. Mitä suunnittelussa tulisi ottaa huomioon? Esimerkiksi miten ja mihin se voidaan kiinnittää, mistä materiaalista (huom! monimateriaalisuus ja kierrätysmateriaalien hyödyntäminen), millä välineillä ja millaisin työtavoin sitä voidaan työstää ja toteuttaa? Mistä liikuntamuodoista tällaisen merkin voisi saada?</li>
</ul>
<ul>
  <li>Miten voit esimerkiksi tehdä näitä merkkejä?
    <ul>
      <li>työstämällä merkin puusta tai pakottamalla metallista tai vaikka kokeilla 3D-tulostinta merkin luomiseen, ja harjoitella samalla esimerkiksi Tinkercad-ohjelman käyttöä merkin suunnittelussa.</li>
    </ul>
  </li>
</ul>
<ul>
  <li>Pohtikaa merkin tai muun palautteen kannustavuuden merkitystä. Minkälainen palaute on hyödyllistä ja miten sitä tulisi antaa/vastaanottaa? Missä tilanteissa? Osaatko itse antaa kannustavaa palautetta? Pohtikaa vertaisarvioinnin merkitystä esimerkiksi liikuntasuorituksissa.</li>
</ul>
<ul>
  <li>Asettakaa luokalle tai oppilaille henkilökohtaisesti yksi tai useampi liikunta tavoite esim. viikoksi/kuukaudeksi. Pohtikaa, miten tavoitteeseen pääsyä seurataan, dokumentoidaan, arvioidaan. Keskustelkaa tarvitaanko tavoitteeseen pääsyyn motivoimikseksi ulkoisia palkintoja vai riittääkö sisäinen motivaatio? Mikä voisi olla palkintona?</li>
</ul>
<ul>
  <li>Pitäkää vanhuksille/nuoremmille oppilaille liikuntatuokio tai tehkää liikuntahetkestä striimaus.</li>
</ul>
<ul>
  <li>Haasta toinen luokka/koulu tms., tee haastevideo ja lähetä se muille (taukojumppavideo, tanssiesitys). Mitä sosiaalisia medioita/alustoja voisi käyttää videoiden toteuttamiseen myös etäopiskelun aikana? Miten näillä voisi samalla lisätä yhteisöllisyyttä etäopiskeluaikana? Mitä tietosuoja-asioita on huomioitava kuvia ja videoita julkaistaessa?</li>
</ul>
<p>Liikkumisen iloa kaikille!</p>
<p><strong>Lasten ja nuorten talkoot</strong></p>
<p>Vuoden 1943 kotirintaman talkoomerkki (Turun museokeskuksen lisenssi cc by nd-4.0)</p>
<p>Nuorten Talkoot oli vapaaehtoista toimintaa lasten ja nuorten keskuudessa. Mm. <a href="https://fi.wikipedia.org/wiki/Lotta_Sv%C3%A4rd">Lotta Svärd</a> -järjestön pikkulottina toimi 40 000 tyttöä 8- ja 16-ikävuoden väliltä. Nuorten Talkoiden toiminta jakaantui talkootyöhön, keräilyyn ja säästötalkoisiin.</p>
<p><a href="https://fi.wikipedia.org/wiki/Nuorten_Talkoot">https://fi.wikipedia.org/wiki/Nuorten_Talkoot</a></p>
<p><strong>Pohdinta-/Tehtävävinkkejä: </strong></p>
<ul>
  <li>Selvitä, mitä töitä kuului Nuorten Talkoiden toimintaan? a.) talkootyö, b.) keräily, c.) säästötalkoot</li>
</ul>
<p><a href="https://www.lottasvard.fi/lottagalleria/lottajarjeston-jaostot/#!/kerays-ja-huoltojaosto">Lotta Svärd - Verkkomuseo (lottasvard.fi)</a><a href="https://fi.wikipedia.org/wiki/Nuorten_Talkoot">https://fi.wikipedia.org/wiki/Nuorten_Talkoot</a></p>
<ul>
  <li>Oletko sinä osallistunut joskus talkoisiin? Minkälaisia erilaisia talkootilanteita on olemassa/voisi olla?</li>
</ul>
<ul>
  <li>Keksikää joku talkoohenkinen työ tai toiminta, joka hyödyntäisi yhteisöä (Lastensairaalaan tms. pikkutäkkien ompelu/myssyjen neulominen vastasyntyneille, vanhainkoteihin ulkoilutäkkien tekeminen, helpon kasvomaskin ompelu, joulukorttien tekeminen ja lähettäminen vanhainkoteihin, roskien kerääminen koulun/taloyhtiön/vanhainkodin ympäristöstä)</li>
</ul>
<ul>
  <li>Miten talkootöissä voi huomioida kestävän kehityksen ja kierrätyksen? (Voitte käydä koulun pelit/välineet läpi, ja korjata tai huoltaa ne.)</li>
</ul>
<p><em>“Nuorten Talkoiden toimintatapa oli laadittu kilpailulliseksi niin, että joka vuosi kerättiin pisteitä eri tehtävistä, ja syksyisin ahkeruudesta sai kullatun, hopeoidun tai rautaisen talkoomerkin. ”Romumuurahaismerkin” sai keräämällä 20 ehjää pulloa, ”talkoomuurahaismerkin” jos keräsi tietyn määrän jätepuita tai </em><a href="https://fi.wikipedia.org/wiki/K%C3%A4py"><em>käpyjä</em></a><em> autettavalle perheelle.” </em><a href="https://fi.wikipedia.org/wiki/Nuorten_Talkoot">https://fi.wikipedia.org/wiki/Nuorten_Talkoot</a></p>
<ul>
  <li>Suunnittele itse tai pienessä ryhmässä oma talkoomerkki. </li>
</ul>
<ul>
  <li>Mitä suunnittelussa tulisi ottaa huomioon? Esimerkiksi miten ja mihin se voidaan kiinnittää? Mistä materiaalista (huom! monimateriaalisuus ja kierrätysmateriaalien hyödyntäminen), millä välineillä ja millaisin työtavoin sitä voidaan työstää ja toteuttaa? </li>
</ul>
<ul>
  <li>Miten voit esimerkiksi tehdä näitä merkkejä?
    <ul>
      <li>käyttäkää suunnittelussa jotain piirto-/suunnitteluohjelmaa ja jos mahdollista, tulostakaa merkit esim. 3D-tulostimella tai käyttäkää laser-leikkuria.</li>
      <li>Voisiko tämä merkki olla virtuaalinen, ja voisiko niitä kerätä ja pitää näkyvillä jollakin HUOM!! TARKISTA KÄSITTEET alustalla?</li>
    </ul>
  </li>
</ul>
<p><strong>Lupa mennä teatteriharjoituksiin</strong></p>
<p>“ Pikkulotat kokoontuivat työiltoihin, joissa askartelun ja käsitöiden ohella luettiin ja laulettiin. Tytöt harjoittelivat ja esittivät omissa ja aikuisten iltamissa lauluja, näytelmiä ja runonlausuntaa.” (Pikkulotan leikit, Perinneleikit ry &amp; Lottamuseo, 2017)</p>
<p>“...<em> pikkulotat järjestivät siirtoväen ja reserviläisten lapsille illanviettoja…”</em></p>
<p>(Pikkulotan leikit, Perinneleikit ry &amp; Lottamuseo, 2017)</p>
<p><strong> Pohdinta-/Tehtävävinkkejä:</strong></p>
<ul>
  <li>Keskustelkaa luokassa ovatko oppilaat käyneet teatterissa? Mitä teatteri oikeastaan tarkoittaa? Ottakaa selville teatterin historiaa. Minkälaisia erityyppisiä teatterimuotoja on olemassa? (esim. nukketeatteri, varjoteatteri, pöytäteatteri jne.) Mitä teatterityylejä on olemassa?</li>
</ul>
<ul>
  <li>Oletko itse esiintynyt joskus jossakin?</li>
</ul>
<ul>
  <li>Suunnitelkaa ja toteuttakaa yhdessä/pienryhmissä joku esitys (nukketeatteri, sorminukketeatteri, näytelmä, video, animaatio, musikaali tms.).
    <ul>
      <li>Pohtikaa yhdessä, mikä on käsikirjoitus. Tehkää itse oma tai valitkaa esim. joku tuttu satu, josta esityksen voi tehdä. Onko esityksessä puhetta vai esitetäänkö asiat liikkein, kuvien avulla tai musiikin/äänitehosteiden avulla?</li>
      <li>Mitä materiaaleja tarvitaan hahmojen valmistamiseen? Vai näyttelettekö itse?</li>
      <li>Missä esitys esitetään? Miten tehdään lavastukset erityyppisiin teatterimuotoihin? Voisiko esitys olla ulkona?</li>
      <li>Onko esityksessä musiikkia, äänitehosteita tms? Kuinka niitä saadaan? (koulun soittimilla, itsetehdyillä soittimilla, tietokoneella jne)</li>
      <li>Pohtikaa kenelle esityksen voisi esittää (esim. oman luokan kesken tai koulun muille luokille, lähialueen vanhainkodeille, lähipäiväkodeille/kouluille, vanhemmille, etänä videon tms. välityksellä).</li>
    </ul>
  </li>
</ul>
<ul>
  <li>Vierailkaa teatterissa. (esim. lähiseudun harrastajateatterit, lasten taidekerhot tms.)</li>
</ul>
<ul>
  <li><a href="https://mieli.fi/fi/kirjat/el%C3%A4inlasten-el%C3%A4m%C3%A4%C3%A4-mielenterveystaitoja-p%C3%B6yt%C3%A4teatterin-keinoin"><strong>Eläinlasten elämää - Mielenterveystaitoja pöytäteatterin keinoin | MIELI Suomen Mielenterveys ry</strong></a></li>
</ul>
<ul>
  <li><a href="https://www.teatterimuseo.fi/"><strong>Teatterimuseo</strong></a></li>
</ul>
<p><strong>Kenttäposti</strong></p>
<p><em>“Sotilaiden hyväksi tehty huoltotyö piti sisällään muun muassa pakettien ja tervehdysten lähettämistä, huoltotoimintaa sotasairaaloissa, viihdytystoimintaa sekä rintamamiesten puhdetöiden myyntiä.”</em> <a href="https://www.lottasvard.fi/lottagalleria/lottajarjeston-jaostot/#!/kerays-ja-huoltojaosto">Lottajärjestön jaostot - Lotta Svärd - Verkkomuseo (lottasvard.fi)</a></p>
<p><em>“Sodan syttyessä esikunnat, huoltolaitokset ja kotijoukkojen monet toimintapisteet tarvitsivat toimistotyöhön tottunutta henkilöstöä, jolloin kanslialottien tarve kasvoi äkillisesti. Toimistotehtävien lisäksi kanslialottia tarvittiin sota-aikana kenttäpostissa ja kirjesensuurissa. </em></p>
<p><em>Toimisto- ja viestijaosto perustettiin sota-ajan tarpeisiin. Teknisillä aloilla tarvittiin paljon lottatyövoimaa, tavoitteena oli vapauttaa mahdollisimman paljon miehiä teknisistä tehtävistä rintamalle. Toimistolottia työskenteli sodan aikana muun muassa konekirjoittajina, toimistoapulaisina, kortistonhoitajina, kenttäpostitehtävissä ja kartanpiirtäjinä.</em></p>
<p><em>Viestilottien toiminimikkeitä oli muun muassa puhelunvälittäjä, radiolotta, kaukokirjoitinlotta ja salakirjoituslotta. Sotatoimialueella työskentelevät viestilotat oli yleensä sijoitettu varsinaisten viestijoukkojen viestipataljooniin.” </em><a href="https://www.lottasvard.fi/lottagalleria/lottajarjeston-jaostot/#!/toimistojaviesti">Lottajärjestön jaostot - Lotta Svärd - Verkkomuseo (lottasvard.fi)</a></p>
<p>Airilta kirje mummolle</p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa, selvittäkää yhdessä miksi kirjeitä kirjoitetaan? Oletko itse kirjoittanut taikka saanut kirjeen? Mitä/miksi asioita tarvitaan, jotta kirjeen voi kirjoittaa ja lähettää? Kuinka kirje pääsee perille?</li>
</ul>
<ul>
  <li>Mitä tarkoittaa kirjesalaisuus?</li>
</ul>
<ul>
  <li>Kuinka muuten viestin voisi lähettää? Voiko viestin lähettää samaan paikkaan nopeammin kuin tavallisen kirjeen postitse? Tehkää koe: Lähettäkää tervehdys samaan osoitteeseen kahdella eri tavalla ja vertailkaa saapumispäiviä/-aikoja.</li>
</ul>
<ul>
  <li>Pohtikaa viestittelyä sosiaalisessa mediassa. Mitä on vastuullinen, turvallinen ja eettinen käyttäytyminen?</li>
</ul>
<ul>
  <li>Tehkää kokeilu, kuinka nopeasti ja laajalle esim. facebookissa lähettämänne kuva+viesti etenee.</li>
</ul>
<ul>
  <li><a href="https://www.lottamuseo.fi/jata-tervehdyksesi-lotille-ja-pikkulotille/">Jätä tervehdyksesi lotille ja pikkulotille - Lottamuseo</a></li>
</ul>
<ul>
  <li>Selvittäkää millä muulla tavalla viestejä on voitu ja voi nykyaikana lähettää ja vastaanottaa (esim. savumerkit, pulloposti, kirjekyyhkyt, sähkötys, tietokone jne.</li>
</ul>
<ul>
  <li>Keskustelkaa miksi viestittely on tärkeää ihmisille? Minkälaiset ihmisryhmät eivät saa viestejä päivittäisessä elämässä? Askarrelkaa kortteja (esim. joulu/pääsiäinen) ja lähettäkää niillä tervehdyksiä lähialueen vanhainkoteihin vanhuksille.</li>
</ul>
<ul>
  <li>Lottien tehtävänä rintamalla oli myös toimittaa perille paketteja. Nykypäivänä Lotta Svärd-järjestö ja monet muutkin järjestöt/yhdistykset jakavat erilaisia hyväntekeväisyys paketteja esim. taloudellisesti heikommassa asemassa oleville perheille. Selvittäkää mitä eri tapoja hyväntekeväisyys pakettien lähettämiselle on olemassa. Haluaisitteko luokkana osallistua jonkun paketin kasaamiseen ja lähettämiseen? Löysittekö muita tapoja auttaa hädässä olevia?</li>
</ul>
<p><a href="https://www.lottasvard.fi/lottagalleria/lottajarjeston-jaostot/#!/toimistojaviesti">Lottajärjestön jaostot - Lotta Svärd - Verkkomuseo (lottasvard.fi)</a></p>
<ul>
  <li><a href="https://www.postimuseo.fi/">Etusivu - Postimuseo</a></li>
</ul>
<p><strong>MUONITUS </strong></p>
<p>“<em>Syksyllä 1938 puolustusministeriön sotatalousosastolla suunniteltiin sodanaikaista taloushuoltoa. Suunnittelutyön edetessä huomattiin, että riittävän leipämäärän toimittaminen kenttäarmeijalle olisi mahdotonta, mikäli suurten leipomoiden toiminta häiriintyisi esimerkiksi sähkökatkosten vuoksi. Leivän leivonnan turvaamiseksi pyysi puolustusministeriön sotatalousosasto apua Lottajärjestöltä. Lotat leipoivat leipää ylimääräisten kertausharjoitusten ja talvisodan ajan. Esimerkiksi koko talven 1939 lottapiirit leipoivat leipää yhteensä 81.000 kiloa, alussa jopa 103.000 kiloa päivässä. Tämä valtava leivontaurakka suoritettiin palkattomana lottatyönä. Puolustusvoimat korvasi leivän leivonnasta tulleet muut kustannukset.</em>” <a href="https://www.lottasvard.fi/lottagalleria/lottajarjeston-jaostot/#!/muonitusjaosto">Lottajärjestön jaostot - Lotta Svärd - Verkkomuseo lottasvard.fi</a></p>
<p>Pikkulotilla “<em>muonitusjaostossa työ käsitti ruoan valmistamista, pöydän kattamista ja tarjoilun alkeiden opastusta</em>”.<a href="https://www.lottasvard.fi/lottagalleria/lottajarjeston-jaostot/#!/pikkulotat">Lottajärjestön jaostot - Lotta Svärd - Verkkomuseo (lottasvard.fi)</a></p>
<p>Näkkileipäresepti</p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa yhdessä terveellistä ruokavaliota ja sen tärkeyttä.</li>
</ul>
<ul>
  <li>Pohdinnan apuna voi käyttää esim. lautasmallia, jonka avulla voidaan keskustella eri ruoka-aineista (esim. liha, kala, maitotuotteet, viljatuotteet yms)</li>
</ul>
<ul>
  <li>Mistä ruokaa saadaan? Tutustukaa eri ruoka-aineiden reitteihin esim. Ruuan reitti-sivuilta</li>
</ul>
<ul>
  <li><a href="https://www.ruokatieto.fi/ruokakasvatus/ruuan-reitti-ruokakasvatusta-alakouluille">https://www.ruokatieto.fi/ruokakasvatus/ruuan-reitti-ruokakasvatusta-alakouluille</a></li>
</ul>
<ul>
  <li>selvittäkää ruuan reitti ihmisen elimistössä (esim. Heurekan näyttelyiden avulla)</li>
</ul>
<p><a href="https://www.ruokatieto.fi/ruokakasvatus/ruokaketju-ruuan-matka-pellolta-poytaan/ravitsemus-ja-ruuan-valinta/ruuansulatus">Ruuansulatus | Ruokatieto Yhdistys</a></p>
<p><a href="https://peda.net/lahti/koulut/karpanen/oppiaineet/biologia/ihminen/ruuansulatus">Ruuansulatus (peda.net)</a></p>
<ul>
  <li>Mitä ruoka-aineita voi kasvattaa itse? Mitä olosuhteita kasvit vaativat?
    <ul>
      <li>Seuratkaa jonkin helpon kasvin kasvua istuttamalla esim. härkäpapu/ohra</li>
      <li>Tehkää itse oma pieni kasvimaa (viilipurkkiin, pakasterasiaan tms).</li>
      <li>Kotona voi laittaa kaupasta ostetun ruukkusalaatin purkkiin kasvamaan.</li>
    </ul>
  </li>
</ul>
<ul>
  <li>Oletko itse laittanut ruokaa tai auttanut ruoanlaitossa tai leiponut jotakin? Mitä olet tehnyt? Kenen kanssa?</li>
</ul>
<ul>
  <li>Kerätkää luokan yhteinen mieluisten reseptien kirjanen. Julkaiskaa kirjanen haluamallanne tavalla esim. ruokablogi. Ottakaa selvää, millaisia reseptikirjoja/julkaisuja nykyään on. Kuka niitä julkaisee? Tunnetko jonkun henkilökohtaisesti?</li>
</ul>
<ul>
  <li>Tutustutaan kotien ruokakulttuureihin.</li>
</ul>
<ul>
  <li>Miten pöytää katetaan erilaisiin ruokatilaisuuksiin? Selvitä erilaisia kattaustapoja. Etsikää netistä myös erilaisia tapoja taitella servettejä ja harjoitelkaa taittelua.</li>
</ul>
<p><a href="https://www.martat.fi/">Marttajärjestö on monessa mukana | Martat</a></p>
<p><a href="https://www.ruokatieto.fi/">Ruokatieto Yhdistys</a></p>
<p><strong>Lottamerkki</strong></p>
<p>Lottamerkin “kuvio oli koko Lotta Svärd -järj estön tunnus. Tunnuksen suunnittelijaksi pyydettiin Akseli Gallen-Kallelaa (1865–1931), mutta lopullisen merkin suunnitteli taiteilija Eric Vasström (1887–1958). Vuonna 1921 keskusjohtokunta hyväksyi tunnuksen, jossa sinistä hakaristiä ja Lotta-Svärd -tekstiä reunustivat neljä heraldista ruusua. Vuonna 1921 keskusjohtokunta hyväksyi tunnuksen, jossa sinistä hakaristiä ja Lotta-Svärd -tekstiä reunustivat neljä heraldista ruusua.</p>
<p>Hakaristi on tuhansia vuosia vanha maailmanlaajuinen hyvän onnen symboli. Vanhimmat hakaristeillä koristetut esineet on valmistettu 6000–5000 eaa. Pohjois-Mesopotamian ja nykyisen Tšekin alueilla. Suomessa hakaristi esiintyi rautakauden esineistössä, keskiaikaisissa kirkoissa (esim. Turun Maarian kirkko) sekä 1900-luvun alun koristeaiheena.</p>
<p>Hakaristiä käytettiin Suomen puolustusvoimissa vuosina 1918–1945 lentokoneiden ja panssariajoneuvojen kansallistunnuksena.</p>
<p>Ruusu on heraldiikassa hyvin yleinen ja laajalle levinnyt symboli. Ruusu symboloi onnea ja rakkautta.” <a href="https://perinne.fi/lotta-svard-jarjesto/lisatietoa/lottamerkki/">Lottamerkki | Suojeluskunnat ja Lotta Svärd (perinne.fi)</a></p>
<p><strong>Pohdinta-/Tehtävävinkkejä:</strong></p>
<ul>
  <li>Pohtikaa yhdessä miksi erilaisia merkkejä/symboleja käytetään? Mitä erilaisia merkkejä olet nähnyt, missä ja mitä ne ovat tarkoittaneet?</li>
</ul>
<ul>
  <li>Tarkoittaako käsitteet merkki ja logo samaa asiaa? Kumpaa nykyään enemmän käytetään?</li>
</ul>
<ul>
  <li>Etsikää erilaisia merkkejä/logoja (koulun sisältä, lähiympäristöstä, lehdistä, oppikirjoista, omista tavaroista jne.) ja pohtikaa niiden merkitystä. Vertailkaa, luokitelkaa, järjestelkää löytämiänne merkkejä/logoja eri perustein. Käyttäkää esim. pylväsdiagrammeja merkkien/logojen ominaisuuksien tarkastelussa.</li>
</ul>
<ul>
  <li>Miksi erilaiset ihmisryhmät (esim. urheiluseurat) haluavat itselleen oman merkin/logon?</li>
</ul>
<ul>
  <li>Minkälaisen merkin/logon haluaisitte omalle luokallenne?
    <ul>
      <li>Suunnitelkaa yhdessä/ryhmissä luokalle oma logo olemassa olevasta luokkatunnuksestanne (2B, 3C jne). Voisiko luokan tunnuksessa olla muutakin kuin pelkkä numero+kirjain (esim. joku eläinhahmo, geometrinen kuvio tms.) Perustelkaa valintaanne, miten se liittyy luokkaanne?</li>
      <li>Toteuttakaa logot esim. piirtämällä, muovailemalla, askartelemalla, ompelemalla, maalaamalla, käyttämällä erilaisia piirustus-/suunnitteluohjelmia. Muistakaa monimateriaali ja kierrätysmateriaalit!</li>
    </ul>
  </li>
</ul>
<ul>
  <li>Järjestäkää joku koko koulua koskeva tempaus tai monialainen oppimiskokonaisuus, jolle suunnitellaan oma logo. Logon suunnitteluun voi pitää suunnittelukilpailun.
    <ul>
      <li>Tempauksena voisi olla esim. Lukuprojekti, liikuntaprojekti, musiikki-/esiintymisprojekti jne.</li>
    </ul>
  </li>
</ul>
<ul>
  <li>Koulun vanhempainyhdistys voisi järjestää oppilaille logokilpailun, jossa heille suunnitellaan oma logo.</li>
</ul>
<ul>
  <li>Jos koulussa toimii vuosittain joku säännöllinen kerho/kerhoja, niille voisi logokilpailun avulla suunnitella omat logot.</li>
</ul>
<ul>
  <li>Suunnitelkaa/toteuttakaa koululle oma logo logokilpailun avulla.</li>
</ul>
<p><a href="https://www.designmuseum.fi/fi/muotoilun-tyokaluja-opetukseen/">Designmuseo Muotoilun työkaluja opetukseen (designmuseum.fi)</a></p>
</body>
</html>
